---
layout: post
title: "Yeni Bir Kitap Hazırlığı"
subtitle: "F# ile Fonksiyonel Programlama"
date:  2017-09-09 16:50
author:  "Ali Özgür"
excerpt_separator: <!--end-of-excerpt-->
published: true
tags: 
  - F#
  - FSharp
  - F Sharp
  - Fonksiyonel Programlama
  - Programlama
  - Funcitonal Programming
  - Functional
  - Book
  - Kitap
 
---

Uzun zamandır çok beğendiğim ve kullandığım zaman oldukça keyif aldığım F# programlama dili ile ilgili Türkçe bir kitap hazırlama fikrim vardır. Sonunda bu fikri hayata geçirmek için çalışma fırsatı buldum. Kitabın içeriğine aşağıdaki linkte yer alan ön izleme sürümünden göz atabilirsiniz.
<!--end-of-excerpt-->

Önizleme sürümünde 1. bölüm ve 3. bölümün bir kısmına yer verilmiştir. Kitap büyük ihtimalle basılı olarak değil elektronik formatta [Dikeyeksen](https://www.dikeyeksen.com) piyasaya sürülecek. 
Kitabın ön izleme versiyonunu şuradan indirebilirsiniz 

[F# ile Fonksiyonel Programlama - Ön izleme versiyonu]({{ root.url }}/media/fsharp_fonksiyonel_preview.pdf)

## Yazım Süreci Bilglendirme  

* 09.09.2017 itibariyle : 1. bölüm ve 3. bölümün yarıya yakını tamamlandı
* Sonraki hedef
    * 3. bölümü tamamlamak
    * 2. bölümü tamamlamak

## Kitaptan Alıntı - F# Tarihçesi
F#, Türkçe **efşarp** olarak telafuz edilen yabancı kaynaklarda da **FSharp** veya **F Sharp** olarak da rastlayabileceğiniz yordamsal (imperative) ve bildirimsel (declarative) yaklaşımlarının her ikisini de (multi-paradigm) destekleyen fonksyionel bir programlama dilidir. 

> **DİKKAT**
>
>"Fonksiyionel programlama dili" ifadesindeki **fonksiyonel** ibaresi ilk etapta "çok faydalı", "işe yarayan" benzeri anlamlar çağırıştırsa da kitapta bu anlamlarda kullanılmamıştır. "Fonksiyonel programlama" ifadesi programlama dilleri tasarımında matematikteki fonksiyonları ve özelliklerini temel alan bir yaklaşımı ifade eder. Bölümün sonunda bu tanım ayrıntılı olarak ele alınmaktadır.

F# programlama dili Microsoft tarafından tasarlanıp geliştirilen açık kaynak kodlu fonksiyonel bir programlama dilidir. Microsoft'un F# gibi bir dili geliştirmesinin altındaki temel motivasyon Microsoft'un geliştirdiği bir platformu olan .NET Framework'ün 90'lı yılların sonundaki temel tasarım amacına kadar uzanır. Microsoft'un .NET Framework'ünü Java'nın sanal ortamına (JVM) benzetebilirsiniz. .NET Framework farklı programlama dilleri ile geliştirilmiş programların MSIL (Microsoft Intermediate Language) adı verilen ara bir dile derlenmesi sonrasında üretilen kodu çalıştıran sanal bir ortam sunar.
